![Mollie](http://www.mollie.nl/files/Mollie-Logo-Style-Small.png)

# Mollie iDEAL API #

Gebruik iDEAL zonder vaste kosten of procedures. Direct betalingen per iDEAL ontvangen via onze API.

# Wat heeft u nodig? #
Om de iDEAL koppeling te testen heeft u de volgende gegevens nodig:

+ Uw Mollie partner ID: wanneer u bent ingelogd vindt u deze op de [Accountgegevens](https://www.mollie.nl/beheer/account/) pagina.
+ Een [actief websiteprofiel](https://www.mollie.nl/beheer/account/profielen/) waar de betalingen aan gekoppeld worden.
+ Om daadwerkelijk iDEAL betalingen te kunnen ontvangen dient iDEAL eerst geactiveerd te worden voor uw account. U kunt dit doen door de benodigde informatie aan ons te leveren via de [Diensten](https://www.mollie.nl/beheer/diensten) pagina.

# Installatie #

De API-code installeren gaat het makkelijkst met [Composer](http://getcomposer.org/doc/00-intro.md).
Een voorbeeld van de composer.json om deze API in uw project op te nemen:

    {
        "require": {
            "mollienl/ideal-php": "1.0.x-dev"
        }
    }


# Hoe werkt de API? #

Om een iDEAL-betaling te realiseren moet u een aantal stappen doorlopen. Deze stappen zijn als volgt:

+ U vraagt bij onze API de lijst van banken op en laat uw klant haar bank kiezen.
+ U vraagt bij onze API een betaling aan op uw partner_id voor de gekozen bank en het bedrag. U slaat de teruggekregen informatie op en stuurt uw klant naar de URL die ook in het antwoord op de aanvraag van de betaling zit.
+ De API meldt zich na de betaling op de achtergrond bij een door u opgegeven url, waarna u de betaling controleert en dit resultaat bewaart.
+ Wij sturen nu de klant naar een door u opgegeven URL, zodat hij uw winkel weer inkomt. U toont de klant op die URL een melding dat het gelukt is, of dat het niet gelukt is en u verwerkt eventueel de order.

Onze API werkt middels HTTP requests. Wanneer u een HTTP request naar onze server stuurt, kunt u met behulp van POST of GET variabelen de waarden meesturen. De a-variabele wordt gebruikt om de API in een bepaalde 'mode' te zetten. We behandelen nu de aanroepen en antwoorden van bovengenoemde stappen.

# Testmode #
Bij de eerste stap haalt u de lijst van actieve banken op die op dit moment iDEAL-betalingen ondersteunen. Als u betalingen wil testen, zonder daadwerkelijk een betaling uit te voeren kan dit door de 'testmode' aan te zetten. U krijgt dan een extra bank in deze lijst terug om te testen, namelijk de "TBM Bank" (a.k.a. "The Big Mollie Bank"). Bij stap 3 moet u dan (vanwege extra veiligheidsmaatregelen) ook een extra parameter 'testmode=true' meesturen om aan te geven dat het om een testbetaling gaat, welke u na het live gaan van uw product weer moet verwijderen.

Op de [instellingen-pagina](https://www.mollie.nl/beheer/betaaldiensten/instellingen/) kunt u de iDEAL-testmode aan en uit te zetten.

# Ondersteunde betaalmethodes #
### iDEAL ###
Met iDEAL kunt u vertrouwd, veilig en gemakkelijk uw online aankopen afrekenen. iDEAL is het systeem dat u direct koppelt aan uw internetbankierprogramma bij een online aankoop.
Via [Mollie](http://www.mollie.nl/) is iDEAL gemakkelijk aan te sluiten zonder de gebruikelijke technische en administratieve rompslomp. Mollie geeft u op ieder moment toegang tot uw transactieoverzichten en andere statistieken. Tevens is het mogelijk per e-mail of SMS een notificatie te ontvangen bij elke gelukte betaling. [Mollie](http://www.mollie.nl/) is hierdoor dus een perfecte partner op het gebied van iDEAL en is het dan ook niet verbazingwekkend dat [Mollie](http://www.mollie.nl/) ondertussen op meer dan 10.000 websites iDEAL-betalingen mag verzorgen.

# Veelgestelde vragen #

## Ik heb een probleem met deze module ##

Neemt u alstublieft contact op met info@mollie.nl voor ondersteuning.

## Waarom bevat de module een lijst van rootcertificaten ##

Op sommige servers is de lijst met rootcertificaten niet aanwezig of gedateerd. Hierdoor werkt SSL communicatie met
Mollie soms niet. De module bevat daarom de rootcertificaten die nodig zijn om veilig met Mollie te communiceren. Deze
worden alleen gebruikt wanneer het communiceren met de al ge√Ønstalleerde certificaten niet mogelijk is.

# Licentie #
Wij maken gebruik van de [BSD (Berkeley Software Distribution) License](http://www.opensource.org/licenses/bsd-license.php).
Copyright (c) 2012, Mollie B.V.

# Support #
W: www.mollie.nl
E: info@mollie.nl
T: +31 20 - 612 88 55

+ [Meer informatie over iDEAL via Mollie](https://www.mollie.nl/betaaldiensten/ideal/)
+ [Meer informatie over de iDEAL API van Mollie](https://www.mollie.nl/support/documentatie/betaaldiensten/ideal/)

![Powerd By Mollie](http://www.mollie.nl/images/badge-betaling-medium.png)
